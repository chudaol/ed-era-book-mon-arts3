<div id="hypercomments_widget" class="js-hypercomments-widget invisible"></div>

# Зміст розділу 
1. [Звернення до громадськості](#zvernennya)
2. [Інструкція з використання](#instruction)
3. [Вступне опитування](#vstup)

Звернення до громадськості {#zvernennya}
--
Вітаємо на сторінці  он-лайн проекту з розвантаження і осучаснення програм початкової школи. Це спільний проект Міністерства освіти і науки та соціальної платформи [www.ed-era.com](https://www.ed-era.com/)			
##Наша мета##  
*	започаткувати справжнє публічне обговорення навчальних програм,
*	перевірити програми на наявність помилок, повторів, невідповідностей та неузгодженостей,
*	розвантажити програми від зайвої другорядної інформації, зробити їх більш зрозумілими для авторів підручників, вчителів, всіх освітян та широкого загалу,
*	знайти педагогів, освітян, експертів та активістів, які розуміють, що таке компетентнісний підхід, і як його запроваджувати в повсякденній шкільній діяльності.

##Чому ми започаткували цей проект?##
Міністерством освіти і науки за ініціативою міністра розпочато роботу з підготовки Концепції нової української школи. Вона передбачатиме нові стандарти, програми, підручники, нові підходи до підготовки вчителів. Ця Концепція буде впроваджуватися з 2018-го року – після ґрунтовного опрацювання та експериментальної апробації.		
Але діти вчаться вже зараз і не можуть чекати 2018-го року. Тому нинішній спільний проект Міносвіти і ЕdEra, який ми пропонуємо  – це не кардинальна зміна програм, і ми це усвідомлюємо.<br><br>
<u>Це нагальна необхідність:</u>			
*	розвантажити чинні програми від обтяжливої інформації та застарілих підходів,
*	залучити до процесу оновлення змісту освіти небайдужих освітян і експертів,
*	надати вже зараз в межах чинного Державного стандарту приклади компетентнісного підходу та поширення кращих вчительських практик,
*	зробити програми зрозумілішими і більш наближеними до вікових особливостей дітей і сучасного життя.<br>

Зміна стандартів та підходів до навчання у всіх розвинених країнах що успішно здійснили реформу шкільної освіти (Канада, Фінляндія, Сінгапур, Польща), тривала не менше 10 років. Процес розвантаження програм для початкової школи – лише один з перших кроків у цьому напрямку. Велика реформа попереду, але ми вважаємо за необхідне вже зараз згуртувати навколо цієї роботи небайдужих освітян, експертів та активістів, які готові ділитися своїм досвідом заради покращення освіти українських дітей.<br>
<h3>Що ви можете зробити?</h3><ol>
<li>Зареєструватися</li>
<li>Обрати і проаналізувати програму</li>			
<li>Конструктивно прокоментувати під відповідним розділом</li>	
<li>Стати ініціатором якісних змін</li></ol>

<h3>Яких активних коментаторів ми чекаємо найбільше?</h3>

Ми шукаємо педагогів, вчителів, освітян, експертів та активістів, що розуміють важливість запровадження компетентнісного підходу в школах і знають як вже зараз, в умовах чинного стандарту, давати дітям справжнє компетентнісне навчання. На другому етапі проекту найцікавішим коментаторам буде запропоновано записати власні відеомайстеркласи з прикладами компетентнісного навчання.  <b>Ми шукаємо тих, хто хоче реально впливати на зміни!</b><br> 

Інструкція з використання платформи {#instruction}
--
У даному відеофрагменті ми розповімо у чому полягає суть проекту та як використовувати функціонал платформи для відкритих обговорень програм.

<div class="fluidMedia">
<iframe align="center" width="560" height="315" src="https://www.youtube.com/embed/V_Cii41-v-w" frameborder="0" allowfullscreen></iframe>
</div>
<div class="space">
</div>

Звертаємо вашу увагу на систему голосування у коментарях. Чим більше позитивних відгуків стосовно коментаря, тим швидше модератори звернуть на нього увагу і зроблять акцент, щоби більше людей змогли одразу ознайомитися з корисною інформацією. Також найбільш позитивні коментарі будуть розглядатися у першу чергу експертною комісією.

![Коментування](1.jpg)
Не забувайте, що на платформі заборонені образи, порушення прав і свобод громадян України, нецензурна лексика.

Вступне опитування {#vstup}
--
У попередньому пункті ви ознайомилися з функціоналом платформи та суттю проекту публічних обговорень програм для початкової школи. Для нас дуже важливо, аби ви висловились стосовно запропонованої ідеї та відповіли на декілька запитань перед початком роботи з програмою. Пройдіть, будь ласка, вступне опитування. Його результати допоможуть нам покращувати українську освіту разом, у найбільш ефективний спосіб. 

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>
